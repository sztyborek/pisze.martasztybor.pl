---
layout: book
title: Lustereczko, powiedz!
permalink: /lustereczko-powiedz/
image: /images/lustereczko-mockup.png
---

## Lustereczko, powiedz!

Data premiery: 29 listopada 2023

Laura Madej, piękna i rozpieszczona dziewczyna z bogatego domu, zmuszona jest zamieszkać w akademiku, który tylko z pozoru wygląda zwyczajnie. W budynku drzemie magia, a porządku pilnuje czarownica zwana przez studentów Strzygą.

Aby odzyskać utracony status, Laura startuje w wyborach na miss uczelni. Jest tak zdeterminowana, żeby wygrać, że kupuje od koleżanki zaczarowane lusterko, które ma oszpecić jej główną konkurentkę, Zuzę Cieplak. 

Jednak następnego ranka to Laura budzi się z nową twarzą.

„Lustereczko, powiedz!” to szalona, pełna humoru historia, która porwie cię bez reszty i nie pozwoli zasnąć, zanim nie odkryjesz wszystkich tajemnic starego budynku. Otwórz drzwi magicznego Domu Studenckiego „Akademiczek”, zakwateruj się w pokoju i poszukaj odpowiedzi na pytanie: co się stało z Laurą Madej?

Okładkę zaprojektowała <a href="https://instagram.com/dixieleota/">Dixie Leota</a>.

Kategoria wiekowa: 13+

<br>
<a href="https://www.empik.com/lustereczko-powiedz-marta-sztybor,p1426252910,ksiazka-p" class="button button--block" target="_blank">
    Kup książkę
</a>
<a href="https://www.legimi.pl/ebook-lustereczko-powiedz-marta-sztybor,b1082391.html" class="button button--block" target="_blank">
    Czytaj z Legimi
</a>
<br>
<a href="/files/lustereczko-powiedz-marta-sztybor.pdf" download class="button secondary button--block">
    <span class="fa-solid fa-download"></span>
    Pobierz darmowy fragment
</a>

<blockquote>
    Na końcu korytarza sznur dziwolągów, ofiar nieskrępowanej magii Akademiczka, czekał w kolejce do pokoju Strzygi. Tym razem studentów było niewielu. Laura naliczyła pięć osób oraz jedną, łaciatą jak dalmatyńczyk kozę, którą trzymał na sznurku wystraszony chłopak. Niektórzy chowali twarze pod ciemnymi kapturami i okularami. Nieszczęśnik na końcu kolejki nie zdołał jednak ukryć macek ośmiornicy, które wylewały się spod długich rękawów jego bluzy i ciągnęły za nim po podłodze.
</blockquote>