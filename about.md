---
layout: page
title: O mnie
permalink: /o-mnie/
---

## O mnie

<img src="/images/o-mnie-1.png" alt="" class="about__pic-left">

Próbowałam w życiu różnych hobby: jeżdżenia na wrotkach, improwizacji teatralnej, podróżowania z plecakiem... Ale to pisanie jest ze mną od zawsze i nie wygląda na to, aby zamierzało szybko mnie opuścić. Dla książek zawsze znajdzie się w moim życiu przestrzeń, nie tylko na półkach regału. Są najlepszą rozrywką, odskocznią od codzienności, a przede wszystkim pasją.

Pomysł na serię o magicznym akademiku zakiełkował w mojej głowie około 2019 roku i od tamtej pory systematycznie go rozwijałam. Czy fakt, że zdecydowałam się umieścić miejsce akcji w domu studenckim miał coś wspólnego z tym, że na studiach sama zamieszkiwałam taki przybytek? Być może. Mimo, że metrykalnie mam więcej niż 26 lat, w głębi serca na zawsze zostanę studentką.

Od 10 lat pracuję w branży IT, jako programistka. Zawodowo tworzyłam aplikacje dla startupów, korporacji, instytucji finansowych i różnych takich. Uwielbiałam dzielić się swoją wiedzą i zdarzyło mi się nie raz poprowadzić warsztaty dla adeptów kodowania stron internetowych.

<img src="/images/o-mnie-2.png" alt="" class="about__pic-right">

Na szczęście, świat nie kończy się na pracy i zielonych literkach na czarnym ekranie. W 2020 roku postanowiłam sprawić, aby marzenie o własnej książce stało się rzeczywistością i zapisałam się do Szkoły Pisania Powieści Marii Kuli. Owocem pracy na kursie jest moja pierwsza powieść: <a href="/lustereczko-powiedz/">„Lustereczko, powiedz!”</a>, humorystyczne fantasy, którego akcja rozgrywa się w szalonym, magicznym akademiku.

<!-- Oprócz tego, pracuję nad zbiorem opowiadań <a href="/opowiadania-z-akademika/">„Czary, stwory i kolokwia”</a>, których akcja również rozgrywa się w magicznym Domu Studenckim „Akademiczek”. W planach mam także kontynuację „Lustereczka”, jednak nie wiadomo, kiedy ujrzy ona światło dzienne, ponieważ (czy wspominałam już, że uwielbiam się uczyć i jestem wieczną studentką?) -->

Obecnie ze wszystkich sił próbuję łączyć moją pracę w IT ze studiowaniem psychologii. Lubię spacerować po lesie i po górach, pić zieloną herbatę i jeść wszystko, co zawiera słony karmel albo masło orzechowe.

Jesteś wydawcą, który jest zainteresowany moją twórczością? Chcesz zapytać o pisanie? A może po prostu zagadać? Odezwij się tu: <a href="mailto:hej@martasztybor.pl">hej@martasztybor.pl</a>.





